---
title: "سرآغاز"
date: 2018-06-07T00:07:28+04:30
draft: false
slug: "beginning"
shamsiDate: "۱۷ خرداد ماه ۱۳۹۷"
---

باری دیگر، ترم به سمت کهنه شدن می‌رود و فصل اما نو می‌شود. شروعی دیگر در راهی که مدتهاست آغاز شده، آغازی که سرانجامش به دست ماست. 
فصل نو شد و دانشکده نیز متأثر از این تغییر، شکل دیگری به خود گرفت، برای مدتی. انتخابات بود و بحث و جدل. رقابتی بود در دوستی و دوستی‌هایی که در رقابت شکلی به خود گرفتند. اتحاد بود و مشارکت، مشارکتی که نتیجه‌اش شده این شورا. این شورای صنفی که انتخاب شما بوده و حالا خدمت‌گزار شماست. 
مفتخریم که اعلام کنیم برای یک سال آینده، صدای حرف‌های ناگفته‌ی شما و پشتیبان شما در مشکلات پیش رو خواهیم بود. شورایی خواهیم بود که منحصر 
به اعضا نیست، شورایی چند صد نفری.
- - - -
![کتابخانه](/images/beginning-library.jpg)

با توجه به نزدیکی ایام امتحانات، بر آن شدیم که به عنوان اولین خدمت به شما دانشجویان گرامی با مرتب‌سازی کتاب‌های کتابخانه‌ی شورا گامی کوچک در راستای خدمت به شما عزیزان برداشته و زمینه‌ی تعامل هرچه بیشتر دانشجویان و شورای صنفی را فراهم سازیم.

_با آرزوی قبولی عبادات و اقبال در امتحانات_